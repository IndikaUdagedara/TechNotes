- Letters
	- ආදරණීය බබී,
	  
	  මම මේ ලියුම ලියන්න හිතුවේ මගේ හිතේ සිතිවිලි තේරුම් ගන්න. ඇයි මට දැනෙන විදිහට අපේ සම්බන්දය පලුදු වෙලා තියෙන්නේ කියලා. ඔයාගෙන් පිළිතුරක් බලාපොරොත්තු වෙන්නේ නෑ මම. මේ ලියුම නිසා කිසිම දෙයක් වෙනස් උනේ නැතත් මම දුක් වෙන්නේ වත් තරහ වෙන්නෙවත් නෑ . මම දන්නවා ඔයා තවත් පුද්ගලයෙක් , මගේ හිතේ මවාගෙන, මම බලාපොරොත්තු වෙන කෙනා වෙන්න ඔයාටවත් වෙන කාටවත් බෑ. එහෙම බලාපොරොත්තු වෙන්නත් බෑ. මම මේක ලියන්නේ මගේ හිතේ මම මවාගෙන ඉන්න කෙනා කවුද කියල මටම තේරුම් ගන්න. මම මේක ඔයාට ලියන්නේ මගේ හැසිරීමේ වෙනසක් ඔයාට තේරුනොත් ඒකට හේතුව තේරුම් ගන්න ඔයාට උදව්වක් වෙන්න. මම මේ කියන දේවල් ඔයාගේ ඔලුවට බරක්නම් මේක කියවන එක නවත්තන්න, නැත්නම් කියවල අමතක කරන්න.
	- මට දැනෙන විදිහට ඔයා මට emotionally close නෑ . මම ඒක එක එක විදිහට කියල ඇති (e.g. ඔයා මගේ soulmate වගේ දැනෙන්නේ නෑ). මගේ අසනීපය (IBD) වැඩි උන දවස්වල, මම doctor appointment ගිහිල්ලා ආවට පස්සේ ඔයා මගෙන් එතරම් ඒ ගැන අහලා නෑ. මේ ළඟදිත් මම depressed කියල කිව්වම ඔය ඒගැන ඒතරම් interest එකක් දැක්වුවේ නෑ. අපේ anniversary එකත් ඔයාට අවුරුදු දෙකක්ම අමතක උනා.
	  
	  මට මෙහෙම හිතෙන්නේ සමරවිට මම ඔයාගෙන් ගොඩක් දේවල් බලාපොරොත්තු වෙන නිසා වෙන්න පුළුවන්. ඔයාගේ හිතේ ඔයාට බලපාන / ඔයා  දකින ලෝකයේ ප්‍රශ්න ගොඩක් තියෙනවා වෙන්න පුළුවන්. ඒනිසා ඔයා  මම බලාපොරොත්තු වෙන විදිහටම මම ගැන හිතයි කියලා මම හිතන එක වැරදි වෙන්න පුළුවන්.
	  
	  මම හිතන්නේ කොහොමද, මම කොයි වගේ කෙනෙක්ද, මම සතුටු වෙන්නේ මොනවාගෙන්ද කියලා ඔයා දන්නේ නෑ කියලා මට හිතෙනවා. ඇත්තටම මොනම කෙනෙක්වත් තව කෙනෙක් ගැන එතරම් දන්නේ නෑ. ඒනිසා මම ඒ ගැන worry වෙලා  තේරුමක් නෑ .
	- ඔයාගේ ලෝකය මාත් එක්ක share කරගන්නේ නෑ කියලා මට හිතෙනවා. ඔයාට ප්‍රශ්න ඇති උන වෙලාවට ඔයා ඒවා තනියම විසඳ ගන්න try කරනවා. අපි දෙන්නා එකතු වෙලා විසඳුම් හොයන්න ඔයා උත්සහ කරන්නේ නෑ. ඔයා individual එක්කෙනෙක් මම පිට කෙනෙක් කියලා ඔයා හිතනවා කියලා මට හිතෙනවා. මගේ අදහස් ගැන ඔයා අහලා, මම හිතන්නේ කොහොමද කියලා හිතන්න ඔයා උත්සහ කරන්නේ නෑ කියලා දැනෙනවා.
	  
	  ඔයා මට කියල නැති ගොඩාක් දේවල් තියෙනවා කියලා මට හිතෙනවා. ඔයාගේ අම්මලාගේ / සහෝදරයන්ගේ / යාලුවන්ගේ ගොඩක් දේවල් මට ඔයා කියලා නෑ / කියන්නේ නෑ කියලා දැනෙනවා. ඔයාට දැනෙන විදිහට ඒ දේවල් මට relevant නැතිව ඇති. මට හිතෙන්නේ ඒ දේවල් මට relevant ඒත් ඔයා ඒ දේවල් මාත් එක්ක share කරගන්නේ නැත්තේ මට close නැති නිසා කියලා.
	- මට හිතෙනවා ඔයා මට අවංක නෑ කියලා. මෙහෙම හිතන්න ආසන්නම හේතුවක් තමා ඔයා ලංකාවට සල්ලි යවපු එක. අපි දෙන්නම දන්නවා ඒ ගැන අපි දෙන්නා කතා උන දේවල් සල්ලි යවන්න කලින් (මම මගේ මතය හරියටම කිව්වා සල්ලි කීයක් යවන්නද කියලා). ඒ දේවල් කතා වෙලා ඊට පස්සේ ඔයා සල්ලි යවලා ඒක justify කරන්න කියපු කතා මට හිතෙනවා අවංක නෑ කියලා. සමහරවිට ඔයාට ගෙදරට සල්ලි යවන්න ඕනෙම නිසා එහෙම කරා වෙන්න ඇති. 
	  
	  තව සිදුවීමක් මේ ලගදිමත් උනා. ඔයා උදේ මට tea එකත් අරගෙන මත එක්ක හොඳට කතා කරා. දුව කිව්වා beach යමු කියලා ඔයාටත් කලින් . මම කලිනුත් notice කරලා තියෙනවා ඔයා මොකක් හරි දෙයක් මට කියල කරගන්න ඕනේ වෙන්කොට මට ගොඩක් close වෙනවා. ඒත් මම beach යන්න බෑ කියලා කිව්වම ඒ හැම දෙයක්ම වෙනස් උනා කියලා මට දැනුනා . 
	  
	  සමහරවිට මම ඔයා අවංක නෑ කියලා “judgement”/”bias” එකකට ඇවිල්ලා නිසා මට හැම දෙයක්ම එහෙම පේනවා ඇති. ඇත්තටම ඔයාගේ හිතේ තියෙන දේ ඔයා විතරයි දන්නේ. ඒක කවදාවත් මට දැනගන්න වෙන්නේ නෑ. සමහරවිට මම හිතෙන් දෙයක් මවාගෙන මම එකත් එක්ක fight කරනවා ඇති. මම ඉස්සර ඉඳන්  උත්සහ කරා/කරනවා ඒ bias එක නැති කරලා මද්‍යස්ථ විදිහට බලන්න. මම මද්‍යස්ථ විදිහට බැලුවත් අනිත් දේවල් මද්‍යස්ථ වෙන්නේ නෑ. ඔයා මට අවංක හෝ අවංක නැති කෙනෙක්, මේ දෙකෙන් එකක් විතරයි වෙන්න පුළුවන් . මට කරන්න තියෙන්නේ ඔයා ඒ මොන කෙනා උනත් ඒක ගැන worry නොවෙන එක. ඒක accept කරන එක. එත් ඔයා අවංක නැත්නම් ඒක accept කරලා ඒකට හුරු වෙන එක අමාරුයි. ඒකට තමා මම මාත් එක්ක fight කරන්නේ. ඔයා එහෙම නැතිනම් මට පහසුයි.
	-
	- ඔයාගේ සමහර qualities වලට මම කැමති නෑ. මට හිතෙනවා ඒවා නොසුදුසු qualities කියලා. සුදුසු/නොසුදුසු කියන එක සාපේක්ෂ දෙයක්. මට නුසුදුසු කියල හිතුනට ඇත්තටම එහෙම නොවෙන්න පුළුවන්. 
	  
	  ඔයා ළමයි ඉස්සරහ argue කරනවා, කෑ ගහනවා මාත් එක්ක . මට හිතෙනවා ඒක වැදගත් කෙනෙක්ගේ quality එකක් නෙමේ කියලා.
	  
	  සමහර වෙලාවට ඔයා කියනවා ළමයින්ට හැම දේම කියනවා (අපි දෙන්නගේ private ප්‍රශ්න ), ඒගොල්ලෝ ඒවා දැන ගන්න ඕනේ කියලා. මම හිතනවා ළමයින්ට ඒකෙන් වෙන බලපෑම ගැන ඔයා හිතන්නේ නෑ කියලා. එහෙම නැත්නම් ඔයා ළමයින්ට කියනවා කියලා මට තර්ජනයක් කරලා මගේ කට වහන්න හදනවා කියලා මොකද මම ළමයි ඉස්සරහ රණ්ඩු කරන්න කැමති නැති නිසා.
	-
	- මේක ඔයා ආසම නැති topic එකක්, ඒත් මට ගොඩක්ම වද දෙන ප්‍රශ්නයක්. මට දැනෙනවා අපේ අම්මලා මගේ ගෙදරට ගෙනල්ලා සලකන්න ඕනේ/ඒක මම කරන්නම  ඕනේ යුතුකමක් කියලා. මම හිතලා බැලුවා ගොඩක් ඒ ගැන. මම ඕනෙවට වඩා ඒ දේ හිතනවද කියලා. මම compare කරා අනිත් අයත් එක්ක . මට හිතෙනවා ඒක ගොඩක් අයට තියෙන සාදාරන කැමැත්තක් කියලා . ඔයා උනත් එහෙමයි . ඔයාට ඔයාලගේ අම්මලාව මෙහෙට එක්කගෙන එන්න ඕනේ උනා. එයාලගේ ගෙදර හදන්න සල්ලි දෙන්න ඔයාගේ වකුගඩු විකුනන්න උනත් ඔයා කැමති කිව්වා, කන්නේ නැතිව හරි ඉන්න කැමතියි කිව්වා . ඒත් ඒ අවස්ථාව මට නැති කරන්න හදන එක ගැන මට ගොඩක් දුකයි. 
	  
	  ඔයාගේ පැත්තෙන් බැලුවම එයාලා එනවට අකමැති වෙන්න ඔයාට ගොඩක් හේතු තියෙනවා අපි ඒවා ගැන ගොඩක් කතා කරලා තියෙනවා. අපේ අම්මලගේත් ගොඩක් අඩු පාඩු තියෙනවා . ඒත් මට හිතෙනවා ඒගොල්ලන්ගෙන් උන අඩු පාඩු වලට ඔයාගේ සමහර  actions හේතු වෙන්නත් ඇති කියලා. මට එහෙම හිතෙන්නේ මම එයාලගේ පුතා නිසා මම ඒගොල්ලෝ සාදාරණ කරන්න හදන නිසා වෙන්නත් පුළුවන්. එහෙම නැතිව ඇත්තටම ඔයාගේ action නිසා වෙන්නත් පුළුවන්. මේකට හරිම උත්තරයක් අපිට කවදාවත් හොයන්න බැ මොකද අපි හැමෝම ලෝකය දකින්නේ අපිට සාපේක්ෂව නිසා. ඒත් ඒ මොකක් උනත් මට දැනෙන්නේ, ඔයා අතීතය අමතක කරන්න කැමති නැති, මිනිස්සුන්ට සමාව දෙන්න කැමති නැති, නපුරුකමින්/වයිරයෙන් ඉන්න කෙනෙක් කියල මට හිතෙනවා. මට මේ දේ කොයි තරම් වැදගත්ද කියලා මම ඔයාට කියල තියෙද්දිත්, ඔයා පොඩ්ඩක්වත් flexible වෙන්න කැමති නැති එක ගැන මම මාත් එක්ක fight කරනවා. ඒකට හුරුවෙන්න try කරනවා.
	  
	  මේක කියෙව්වම ඔයාට හිතෙනවා ඇති මේ හැම දෙයක්ම මම මවාගෙන ඉන්න දේවල් කියල. ඇත්තටම ඒක එහෙම තමයි. මගේ ලෝකයේ මම මවාගෙන ඉන්න problems වල තමා මම ජිවත් වෙන්නේ. අපි හැමෝම එහෙම තමා කියලා මට හිතෙන්නේ. ඒත් අපිට පුලුවන්නම් තව කෙනෙක්ගේ ලෝකයේ මවාගෙන ඉන්න problems අඩු කරන්න, එකෙන් හැමෝගෙම ලෝකය ලස්සන වෙනවා කියලා මට හිතෙනවා.
	  
	  වෙන කෙනෙක්ගේ උදව්වක් නැතිවත් අපේ ලෝකයේ problems අඩු කරගන්න ක්‍රමයක් තියෙනවා කියල මට තේරෙනවා බෞද්ධ දර්ශනයේ කියන විදිහට. ඒත් ඒ ක්‍රමය පහසු නෑ කියලත් මට තේරෙනවා .  මම උත්සහ කරනවා මම ලෝකය දකින විදිහ වෙනස් කරගන්න. මට හිතෙන විදහට ඒක හරියට තුවාලයක් වගේ. මම කරන්නේ තුවාලය ගැන worry වෙන එක, ඒ තුවාලය මොකක්ද කියල තේරුම් ගන්න තමා මම මේ ලියුම ලියන්න හිතුවේ . තුවාලය ගැන දැනගෙන ඒක කමක් නෑ කියලා හිත හදාගන්න එක හරි ක්‍රමය නෙමේ කියලා මට හිතෙන්නේ. ඒක හොඳ කරගන්න ක්‍රියා කරන එක තමා මම කරන්න උත්සහ කරන්නේ. මම ඉස්සෙල්ලම කිව්වා වගේ ඒක හොඳ කරගන්න කරන්න තියෙන්නේ මගේ හිතන විදිහ වගේම මගේ හැසිරීමත් වෙනස් කරගන්න එක. ඒ වෙනස තේරුම් ගන්න මේ ලියුම ඔයාට උදව්වක් වෙයි කියලා හිතලා මම ඔයාට මේක ලියන්නේ. 
	  
	  මේක කියෙව්වට පස්සේ ඔයාට හිතුනොත්, මම හිතාගෙන ඉන්න මගේ ලෝකය වැරදි, ඒක ඇත්ත නෙමේ කියලා, මට ඒක පැහැදිලි කරලා ලියුමක් ලියන්න, මගේ ඉල්ලීම please එහෙම ලියුමක් ලියන්න එපා. ඒක හරියට මගේ තුවාලයක් නෑ කියලා ඔයා මට කියලා දෙන්න හදනවා වගේ . ඔයා මොනවා කිව්වත්, මට දැනෙන දේ වෙනසක් වෙන්නේ නෑ. මට දැනෙන දේ වෙනසක් වෙන්නේ, මට දැනෙන දේ වෙනසක් උනොත්. මම උඩින් කියපු, ඔයා ගැන මට දැනෙන දේ වෙනස් වෙන්නේ ඔයා කරන, කියන දේවල්වලින් මට ඒ වෙනස දැනුනොත්. එහෙම නැතිව ඔයා වචනවලින් මම හිතන දේ වැරදි කියලා කොයි තරම් කිවත් ඒක වෙනස් වෙන්නේ නෑ . අපි මේ තරම් කාලයක් ප්‍රශ්න විසඳගන්න කියලා කරලා තියෙන්නේ ඒක කියලා මට හිතෙනවා.
	  
	  අන්තිමටම මට කියන්න තියෙන්නේ, මේ ලියුම ඔයාගේ ඔලුවට බරක්නම් මට සමාවෙලා දැන්මම මේක අමතක කරන්න. එහෙම නැත්නම්, මම කියපු දේවල්වලට උත්තර දෙන්න හදිසි වෙන්නේ නැතිව මේක පුලුවන්නම් කීප සැරයක් කියවලා මාව/මගේ ලෝකය තේරුම් ගන්න පොඩ්ඩක් උත්සහ කරන්න. එහෙම උනොත් අපේ පලුදු උන සම්බන්ධය හදා ගන්න පුළුවන් වෙයි අපිට . මම ඔයාට කියනවා වගේම මමත් හැම වෙලේම ඔයාගේ ලෝකය තේරුම් ගන්න උත්සහ කරනවා, ඔයාගේ problems අඩු කරන්නේ කොහොමද කියල හිතනවා . ඒත් මම ඔයාගේ හිතේ ඉන්න perfect lover /husband නෙමේ කියලා මම හොඳටම දන්නවා. සමහරවිට මම මොනවා කලත් ඔයාගේ ලෝකයේ හැටියට මම ඔයාට හම්බ වෙන්න පුළුවන් worstම  husband කියල ඔයාට හිතෙනවා ඇති . එහෙම හිතුනට කමක් නෑ . මට කරන්න පුළුවන් ඔයාට එහෙම නොහිතෙන්න දේවල් කරන එක. ඔයා මේකට reply ලියුමක් ලියනවනම් ඒ මම කරන්න ඕනේ දේවල් මොනවද කියලා විතරක් ලියන්න (මම උඩින් ලියලා තියෙනවා වගේ)
	  
	  මගේ හිතේ දැන් දුකක්, කණගාටුවක් තියෙනවා. එත් මම කැමති අපි දෙන්න ගොඩක් ආදරෙන් ඉන්න, ලස්සන පවුලක් අපිට තියෙනවනම් අනාගතයේ හරි. ඒක ලබා ගන්න අපිට පුළුවන් අපි දෙන්නම උත්සහ කරනවානම්. ‘නිර්වාණය’  කියන දේට යන එක ඊට වඩා ගොඩාක් අමාරු දෙයක් ඒත් සමහර අය තමන්ව ගොඩක් වෙනස් කරගෙන ඒ දේ ලබා ගන්නවා. ඉතින් අපිට පොඩ්ඩක් වෙනස් වෙලා, පොඩ්ඩක් මහන්සි වෙලා පවුල් ජිවිතේ සතුට ලබා ගන්න බැරි වෙන එකක් නෑ.
	  
	  මීට,
	  
	  ඔයාගේ ආදරණීය බබී